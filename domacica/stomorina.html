<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Stomorina</title>
  </head>
  <body>
    <main>
      <br />
      <header><a href="lokalni_obicaji_home.html">Povratak</a></header>
      <br /><br />
      <section>
        Stomorina ili Vela Gospoja, kako je još zovu u Omišlju, blagdan je kojim
        se 15. kolovoza slavi uznesenje Blažene Djevice Marije kojoj je
        posvećena i omišaljska župna crkva. Dan uoči blagdana u crkvi se iznad
        velikog oltara napravi stomorina: na metalni obruč privežu se grozdovi,
        smokve i kruške, tj. prvo voće koje se tako prikazuje u čast Majki
        Božjoj ('Sta Maria – Stomorina). Sama Stomorina kao pučka fešta održava
        se 16. kolovoza na blagdan Rokove. Mladići pak i djevojke, u prošlosti
        bi načinili svoju stomorinu na Placi, od više obruča povezanih na
        bandiri (štapu) s krunum s četire vrhi na koje se nabodu jabuke ili
        naranče, a na obruče se pričvrste svileni facoli (nekada su ih po kućama
        sakupljali od žena i djevojaka kojima su ih poklanjali očevi i muževi
        mornari koji su ih kupovali u Veneciji i drugim mjestima kojima su
        plovili). Bandiru su svake godine iznova radile žene i to za tri
        različite prilike: identične su za koledvu i veli pir, dok je za
        stomorinu drugačija. Dečki bi je u noći uoči blagdana u tišini podizali
        na Placi pomoću konopaca zategnutih u križ i vezanih na krovovima, dok
        bi djevojke pomagale vezati na konope dodatne facole i voće. Bandira
        prikazuje Majku Božju, Mariju ili Stomorinu, kako s anđelima (facoli)
        leti u nebo. Mladići čuvaju Stomorinu i nekada su je sklanjali ako se
        spremalo nevrijeme, a zatim opet postavljali. Stomorina je visjela dva
        dana, na Velu Gospoju i na Rokovu, a taj drugi dan se pod Stomorinom
        tenca. Običaj se zadržao do danas, s time da se koristi već pripremljena
        bandira u čijoj postavi sudjeluju mladi, a zajedno s feštom na Rokovu
        poprima izričaj turističke atrakcije jer se uoči blagdana kroz nekoliko
        dana organiziraju mnoge sportske i zabavne aktivnosti. <br /><br />
        <img
          src="../multimedia/stomorina.jpg"
          alt="Slika glavnog trga u Omišlju tokom Stomorine"
        />

        <br /><br />
        <label for="ime_osobe">Upišite Vaše ime i komentirajte članak</label>
        <br />

        <input type="text" name="ime_osobe" id="ime_osobe" />
        <br />
        <br />
        <textarea name="komentar" id="komentar" cols="30" rows="10">
Upiši svoj komentar...</textarea
        >
      </section>
    </main>
  </body>
</html>
