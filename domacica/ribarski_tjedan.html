<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Ribarski tjedan</title>
  </head>
  <body>
    <header>
      <br />
      <a href="lokalni_obicaji_home.html">Povratak</a>
    </header>
    <br /><br /><br />
    <main>
      <section>
        Za tjedan dana slijedi kruna ovogodišnjeg „Crikvenica Summer Showtimea“
        – 56. „Ribarski tjedan“, koji je dio projekta „Kvarner Maritime
        Heritage“. To je jedna od najstarijih manifestacija u Crikvenici, a ove
        će se godine održavati od 27. kolovoza do 3. rujna. Tjedan je to u kojem
        se spaja ljubav prema tradiciji, moru i zabavi. Crikvenica je poznata po
        bogatoj ribarskoj prošlosti te brojnim svjetski priznatim ribarima i
        izumiteljima ribarskih alata, a „Ribarski tjedan“ je jedan od
        podsjetnika na ribarstvo, jednu od osnovnih djelatnosti nekadašnjih
        Crikveničana. Očekuje vas bogata gastro i eno ponuda prilagođena
        svačijem nepcu te tradicijska i kulturno-zabavna događanja za sve
        uzraste. Osim na kopnu, očekuju vas i raznovrsne aktivnosti na moru.
        Prvi dan „Ribarskoga tjedna“, 27. kolovoza, počinje jednom od novosti
        ove manifestacije. Riječ je o big-game fishingu ili sportskom ribolovu,
        koji će se održavati svaki dan u jutarnjem terminu po promotivnim
        cijenama. Svi zainteresirani se mogu prijaviti i pronaći više
        informacija na stranici https://hr.tunafishing-mauro.com/. Ne propustite
        jedinstveni doživljaj na moru uz bok organizatora i svjetskog prvaka
        sportskog ribolova Maura Lukšića! U jutarnjim satima smo za naše
        najmlađe pripremili edukativnu radionicu „Ča je to ribarija?“. U
        popodnevnim satima možete uživati u razgledavanju interpretacijskog
        plovidbenog centra, lošinjskog jedrenjaka „Nerezinca“. Jedrenjak je
        obnovljen po uzoru na lošinjske logere s kraja 19. stoljeća, a od 2010.
        godine je na listi zaštićenih kulturnih dobara Ministarstva kulture RH.
        U večernjim satima slijedi nam Noć vaterpola, Gastro večer i vinski
        sajam, dječja likovna radionica te prodajna izložba suvenira i
        rukotvorina. Svečano otvorenje 56. Ribarskog tjedna zakazano je u 20:00
        sati, a nakon službenog dijela slijedi plovidba karavane turističkih
        brodova crikveničkim akvatorijem, predvođena lošinjskim logerom. Vožnja
        turističkim brodovima je besplatna za sve zainteresirane. Rasplesat će
        nas glazbeni nastupi Alena Nižetića i glazbenog sastava „Baruffa“ na
        Trgu Stjepana Radića. Centrom Crikvenice će se premijerno razvući
        najveća hrvatska navijačka zastava, duga čak 200 metara, koja će u
        studenom krenuti i u daleki Katar na Svjetsko nogometno prvenstvo.
        Crikveničani i njihovi gosti će i ove godine tjedan dana uživati u
        sjajnim glazbenim nastupima (Alen Nižetić, Vanna, glazbeni sastav
        „Baruffa“, klapa „Tramuntana“, klapa „Vinčace“, glazbeni sastav „Trio
        Crikvenica“, Joso Butorac, glazbeni sastav „Grooversi“), dječjim
        likovnim i edukativnim radionicama, a na bogatu tradiciju će nas
        podsjetiti prodajne izložbe, izložbe u muzeju i Kućici od ribari,
        jedrenje i veslanje na drvenim barkama, Festival čakavske besede ČAfest…
        Ovogodišnja novost „Ribarskoga tjedna“ je gastro ponuda („Fish street
        food zona“ i „Primorska riblja kuhinja by 'Jadran'“) u kućicama na dvije
        lokacije u centru grada te vinski sajam „Vina našeg kraja“, budući da se
        konzumacija ribe savršeno nadopunjuje s kapljicom vina. A ukoliko želite
        naučiti nešto više o vinima i dobro se zabaviti, dobrodošli ste na
        vinske radionice na koje se možete prijaviti osobno u Turističko –
        informativnom centru u Crikvenici ili mailom na adresu
        prijava@tzg-crikvenice.hr. Svaki dan tijekom „Ribarskoga tjedna“ centrom
        grada zaplivat će ribice. Među običnima, pronađite zlatnu ribicu,
        donesite ju u Info centar Crikvenica i osvojite nagradu. Također, ne
        zaboravite se fotografirati na našim foto pointovima kako biste kući
        ponijeli lijepu uspomenu i provozati se na našem panoramskom kotaču po
        promotivnim cijenama tijekom slavljeničkog tjedna. Sva ljepota i
        raznolikost Crikvenice zrcali se u „Ribarskome tjednu“, na vama je samo
        da izaberete što prije vidjeti i doživjeti. Pridružite nam se u subotu,
        27. kolovoza, na tradicionalnome 56. „Ribarskom tjednu“ u Crikvenici!
        Kušajte ukusna riblja jela, plešite, pjevajte i zabavite se uz bogati
        program događanja. Zaljubite se u našu tradiciju (ako do sada niste
        imali priliku). Organizator: Turistička zajednica Grada Crikvenice
        Suorganizatori: „Jadran“ d.d., Cocktail bar „Balustrada“, Kavana „Toš“,
        Ugostiteljski obrt „Feral“, JD „Val“ Crikvenica, PŠRD „Arbun“
        Crikvenica, Vaterpolo klub „Crikvenica“, Katedra čakavskoga sabora
        „Kotor“ Crikvenica, Muzej grada Crikvenice, Vinska kuća „Pavlomir“, Eko
        selo „Selce“ d.o.o., Obrt „Glamour“, Big game fishing with Mauro,
        podmornica „Peppy“, M/B „Sfera“, M/B „MS Lord“, M/B „Plima“, M/B
        „Primorka“ Pokrovitelji: Hrvatska turistička zajednica, Turistička
        zajednica Kvarnera, Primorsko-goranska županija, Grad Crikvenica,
        Županijska lučka uprava Crikvenica, „Eko – Murvica“ d.o.o., „Hyper
        Dizajn d.o.o.“ <br /><br /><br /><br />

        <img
          src="../multimedia/ribarski_tjedan.jpg"
          alt="Slika ribarskog tjedna u Crikvenici"
        />
        <br /><br />
        <label for="ime_osobe">Upišite Vaše ime i komentirajte članak</label>
        <br />

        <input type="text" name="ime_osobe" id="ime_osobe" />
        <br />
        <br />
        <textarea name="komentar" id="komentar" cols="30" rows="10">
Upiši svoj komentar...</textarea
        >
      </section>
    </main>
  </body>
</html>
